# තාක්ෂණික උද්‍යාන සංවර්ධන පුද්ගලික සමාගම

![](../../../img/header-TechnoPark.png)

ජාතික රජයේ ප්‍රතිපත්ති ප්‍රකාශය සහ තාක්ෂණය පදනම් කරගත් ස්මාර්ට් සමාජයක් ගොඩනැගීමේ දැක්මට අනුකූලව, තාක්ෂණ අමාත්‍යාංශය ශ්‍රී ලංකාව තුළ ප්‍රධාන තාක්ෂණික උද්‍යාන පහක් ස්ථාපිත කිරීමට සැලසුම් කර තිබේ.


තාක්ෂණය මත පදනම් වූ ස්මාර්ට් සමාජයක් ගොඩනැගීමේ රජයේ දැක්මට අනුකූලව, මෙම දැක්ම සාක්ෂාත් කර ගැනීම සඳහා නව තාක්ෂණික උද්‍යාන ප්‍රධාන අවශ්‍යතාවයක් වනු ඇත. අලුතින් පිහිටුවන ලද Techno Park Development Company (Pvt.) Ltd විසින් මෙම තාක්ෂණ උද්‍යාන ස්ථාපිත කර කළමනාකරණය කරනු ලැබේ. අලුතින් පිහිටුවන ලද සමාගමේ සියලුම කාර්යයන් කළමනාකරණය කිරීම සඳහා අධ්‍යක්ෂ මණ්ඩලයට කර්මාන්තයේ ප්‍රමුඛ පෙළේ විශේෂඥයින් සහ තාක්ෂණ වෘත්තිකයන් පත් කර ඇත.

මෙම ආයතනය සම්පූර්ණයෙන්ම රජයට අයත් සමාගමක් වන අතර එය කැබිනට් අනුමැතිය මත ස්ථාපිත කර ඇත. එම ඉදිකිරීම් කටයුතු සිදු කිරීම සඳහා ශ්‍රී ලංකාවේ පිළිගත් බැංකු හරහා අරමුදල් ලබා දී ඇති අතර මධ්‍යම ඉංජිනේරු හා ඉදිකිරීම් කාර්යාංශයේ (CECB) අධීක්‍ෂණය සහ මඟපෙන්වීම යටතේ ඉදිකිරීම් කටයුතු දැනටමත් සිදුවෙමින් පවතී.

තාක්ෂණික උද්‍යාන පිිහිටුවීමේ ප්‍රධාන අරමුණු:
- තාක්ෂණ නවෝත්පාදන කේන්ද්‍රස්ථානයක් ලෙස ශ්‍රී ලංකාව ස්ථානගත කිරීම
- විදේශ ආයෝජන ආකර්ෂණය කර ගැනීම
- නාවෝත්පාදන හරහා තාක්ෂණික දියුණුව ඇති කිරීම
- තාක්ෂණය හරහා සමාජීය හා කාර්මික පරිවර්තනයක් ඇති කිරීම
- උසස් තාක්ෂණය හරහා නව සමාගම් උත්තේජනය කිරීම
- අපනයන ඉලක්ක කරගත් කාර්මාන්ත ප්‍රවර්ධනය කිරීම
- නව රැකියා අවස්ථා ඇති කිරීම
- කලාපවලට තාක්ෂණය විසරණය කිරීම
- දැනුම බෙදාහැරීම
- ප්‍රදේශවල ජනතාවගේ ජීවන තත්ත්වය උසස් කිරීම
- විදේශ විනිමය ඉපැයීම තුළින් ජාතික ආර්ථික සංවර්ධනයට දායකත්වය ලබා දීම

ඉහත අරමුණු ළඟා කර ගැනීම සඳහා, පහත දක්වා ඇති පරිදි උපාය මාර්ගික වශයෙන් වැදගත් ස්ථානවල තාක්ෂණික උද්‍යාන 5ක් ස්ථාපිත කිරීමට තීරණය කරන ලදී.

1.	වලහන්දූව,ගාල්ල - ඉදිකෙරෙමින් පවතී
2.	රත්ගල්ල,කුරුණෑගල - ඉදිකෙරෙමින් පවතී
3.	පෙඩ්රෝ වත්ත, නුවරඑළිය -ඉදිකිරීමට නියමිතයි
4.	දිගන, නුවර - ඉදිකිරීමට නියමිතයි
5.	හබරණ

තාක්ෂණික උද්‍යාන, නවීනතම තාක්‍ෂණයෙන්, 5G සන්නිවේදන පහසුකම් මඟින් නවීන සන්නිවේදන හා තාක්‍ෂණික පහසුකම්වලින් සමන්විත ස්මාර්ට් කාර්යාල සංකීර්ණ, විනෝදාස්වාද ක්‍රියාකාරකම් සඳහා ප්‍රතිපාදන, ක්‍රීඩා, මානසික සහ කායික සහන පහසුකම්වලින් ද සමන්විත වේ.
